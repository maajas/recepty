## Ricottový špenát s batáty a trhaným kuřecím

### Suroviny
- olej
- ricotta
- 2 menší cibule
- Velké balení špenátu (asi 500g? - mají v Tescu)
- 4 stroužky česneku
- 1 lžíce sušený česnek
- muškátový oříšek
- 3 batáty
- 50g parmezánu
- 4 kuřecí stehna
- 2 lžíce tmavé sójové omáčky
- cukr nebo med
- bobkový list (6)
- nové koření (6)
- pepř
- sůl

### Postup
- dám si vařit kuřecí stehna do vody se solí, novým kořením a bobkovým listem (vařím nejméně 30 minut)
- nakrájím si cibuli na kostičky a dám smažit na olej do hněda
- k cibuli přidám nadrcený česnek
- poté postupně přidávám špenát
- přidám ricottu
- dochutím solí, pepřem, nastrouhaným muškátovým oříškem a nastruohanými 50 g parmezánu
- vytáhnu maso a dám do lednice na schlazení
- mezitím si připravím batáty - omyju, nakrájím na malé kostičky (cca 1 cm), ochutím solí a sušeným česnekem a dám péct do trouby na 20 - 25 minut
- maso vytáhnu z lednice oberu a natrhám na vlásky
- maso dám smažit na pánev s olejem, přidám cuukr/med a nechám zkaramelizovat
- přidám 2 lžíce sójové omáčky a dochutím solí
- nesmažím dlouho, jinak je maso vysušené
podáváme v misce - nejprve batáty, poté spenát a nahoru trhané maso  
