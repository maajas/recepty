## Dhal s arašídovým máslem

### Suroviny
- 1 cibule
- 1 lžička koření garam masala
- 0,5 lžičky římského kmínu
- 0,5 lžičky kari
- 3 stroužky česneku
- 2 mrkve
- lžíce rajčatového protlaku
- 1/2 hrnku červené čočky
- 2 lžíce arašídového másla
- malá plechovka kokosového mléka
- 500 ml vývaru nebo vody
- 50 g parmezánu (není nutný)
- sůl, pepř, cukr
- citrónová šťáva
- příloha - tarhoňa, bulgur, chleba nebo rýže

### Postup
1. Na oleji necháme zesklovatět nakrájenou cibuli, přidáme nadrcený česnek a lžíci protlaku. Osmažíme. Přidáme koření.
2. Přidám nastrouhané mrkve a půl hrnku čočky.
3. Zaliju vývarem nebo vodou, osolím, opepřím a nechám vařit do změknutí (cca 15 min.). Podle potřeby mohu přilít vodu - kontroluji, jestli se čočka nepřipaluje.
4. Následně přileji kokosové mléko a krátce povařím.
5. Odstavím z plotny, vmíchám arašídové máslo, lžičku citrónové šťávy a 50g parmezánu (není nutné).
6. Ochutnám - případně dosolím, dopepřím nebo přidám cukr.
