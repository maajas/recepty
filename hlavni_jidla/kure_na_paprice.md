## Kuře na paprice

### Suroviny
- 2 kuřecí čtvrtky
- 2 mrkve na vývar
- 2 petřžele na vývar
- Celer na vývar
- Cibule na vývar
- 5 ks nového koření (vývar)
- 4 ks bobkový list (vývar)
- lžička celého pepře (vývar)
- 1 červená paprika
- 2 cibule
- smetana ke šlehání (ta v krabičce)
- 2 lžíce lahůdkové papriky
- 1 lžička protlaku
- 1 lžička Worchesteru
- 2 lžíce hladké mouky
- Sůl
- Pepř
- cukr
- Těstoviny

### Postup
- Dáme vařit kořenovou zeleninu, přidáme koření do vývaru.
- Až se voda začne vařit, přidáme celé omyté kuřecí čtvrtky. Měly by být celé ponořené.
- Vaříme nejméně 40 minut.
- Mezitím si nakrájíme 2 cibule najemno a papriku na kostičky.
- Jakmile přecedíme vývar (ten necháme v misce - cca 500 ml), vyjmeme maso a necháme ho vychladnout. 
- Obereme maso (zbavíme kůže a kostí).
-  V hrnci rozpálíme olej, dozlatova opečeme cibuli, poté přidáme čerstvou papriku a smažíme další 3 minuty. 
-  Přidáme protlak, nejméně minutu smažíme (aby ztratil kyselost) - lze i bez protlaku.
-  Snížíme plamen a přidáme 2 lžíce lahůskové papriky, zalijeme vývarem.
-  Necháme 15 minut vařit. 
- Rozmixujeme a přepasírujeme přes sítko. 
- Rozmícháme mouku ve smetaně a postupně přidáváme do omáčky a mícháme.
- Vaříme 20 minut. 
- Na závěr dochutíme cukrem, solí, pepřem, worchesterem.
- Vložíme maso na prohřátí. 
- Podáváme s těstovinami. 
